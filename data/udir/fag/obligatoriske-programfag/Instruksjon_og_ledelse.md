---
id: instruksjon-og-ledelse
title: Instruksjon og ledelse
fagkode: MUS2018
lareplan: MUS04-02
type: obligatorisk-programfag
program: musikk-dans-drama
vimeo: ""
generert: 2025-11-24
---

# Instruksjon og ledelse

**Læreplan:** Læreplan i instruksjon og ledelse

## Om faget

Instruksjon og ledelse handler om å utvikle forståelse av og å øve på ulike lederroller som er relevante for det institusjonaliserte og frivillige musikklivet. Faget skal gi elevene praktisk erfaring med å lede og å bli ledet, i arbeid med innstudering og utøving av musikk, og i utvikling, tilrettelegging og markedsføring av prosjekter. Videre skal faget bidra til at elevene får erfaring med å ta kunstneriske valg. Aktiviteter i faget legger til rette for at elevene utvikler forståelse av hvordan musikk bidrar til å danne identitet og fellesskap på alle samfunnsnivåer. Gjennom å gi elevene mulighet til å utvikle ferdigheter i å lede musikalske og kunstneriske prosesser, forbereder faget dem til å delta aktivt i et mangfoldig kultur-, samfunns- og arbeidsliv. Instruksjon og ledelse forbereder elevene for videre studier.

## Om faget - fra læreplan

Instruksjon og ledelse handler om å utvikle forståelse av og å øve på ulike lederroller som er relevante for det institusjonaliserte og frivillige musikklivet. Faget skal gi elevene praktisk erfaring med å lede og å bli ledet, i arbeid med innstudering og utøving av musikk, og i utvikling, tilrettelegging og markedsføring av prosjekter. Videre skal faget bidra til at elevene får erfaring med å ta kunstneriske valg. Aktiviteter i faget legger til rette for at elevene utvikler forståelse av hvordan musikk bidrar til å danne identitet og fellesskap på alle samfunnsnivåer. Gjennom å gi elevene mulighet til å utvikle ferdigheter i å lede musikalske og kunstneriske prosesser, forbereder faget dem til å delta aktivt i et mangfoldig kultur-, samfunns- og arbeidsliv. Instruksjon og ledelse forbereder elevene for videre studier.

## Kompetansemål

- lede musikalske prosesser og vise forståelse av hvordan musikalsk materiale kan innstuderes, utvikles og framføres
- lede et ensemble ved å bruke grunnleggende direksjonsteknikker
- formidle musikalske intensjoner og virkemidler gjennom direksjon
- diskutere og reflektere over egen og andres evne til å tilrettelegge repertoar og uttrykke musikalske intensjoner overfor ulike ensembler
- lese, tolke og tilpasse varierte former for musikalsk notasjon for ulike ensembler
- utvikle planer for, gjennomføre, dokumentere og evaluere prosjekter og produksjoner
- drøfte rettferdig lederskap og tenke kritisk over balansen mellom deltakermedvirkning, lederstyring og egen rolle
- vurdere lydmiljø og -nivå under produksjoner, og ta ansvar for å regulere dette slik at det er helsemessig forsvarlig, fysisk og psykisk
- gjøre rede for opphavsrettslige regler og rutiner
- sette opp og følge budsjett og føre regnskap i arbeid med prosjekter og produksjoner


## Kjerneelementer

### Produksjonsledelse

Kjerneelementet produksjonsledelse handler om å vise lederskap gjennom kunstneriske, økonomiske og praktiske valg fram mot framføringer og produksjoner. Produsentens sentrale lederoppgaver omfatter å ta ansvar for økonomistyring og for at lover og regler følges. Videre omfatter det å utarbeide og gjennomføre tids- og prøveplaner, og ta ansvar for kommunikasjon med alle aktørene i en produksjon. Rollen som produsent innebærer også praktisk tilrettelegging av øvings- og konsertarenaer, der det å rigge og styre lys- og lydanlegg inngår.

### Ensembleledelse

Kjerneelementet ensembleledelse handler om å utøve musikalsk lederskap i og sammen med ulike ensembler. Ensembleledelse omfatter å ta selvstendige valg om ulike musikalske virkemidler med mål om et felles musikalsk uttrykk. Det handler om å velge ut og tilrettelegge repertoar for ulike elevensembler. Rollen som ensembleleder omfatter å lede innstuderingsprosesser og å formidle og instruere egne kunstneriske intensjoner musikalsk og verbalt, gjennom dialog og samarbeid.



## Ressurser

<!-- Legg til Vimeo-lenke her når den er klar -->

---
*Hentet fra UDIR Grep API*
*Fagkode: MUS2018*
*Generert: 2025-11-24 09:29:01*
