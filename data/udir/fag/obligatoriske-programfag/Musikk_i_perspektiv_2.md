---
id: musikk-i-perspektiv-2
title: Musikk i perspektiv 2
fagkode: MUS2016
lareplan: MUS06-02
type: obligatorisk-programfag
program: musikk-dans-drama
vimeo: ""
generert: 2025-11-24
---

# Musikk i perspektiv 2

**Læreplan:** Læreplan i musikk i perspektiv

## Om faget

Musikk i perspektiv handler om å forstå musikk i ulike sosiale, historiske og kulturelle kontekster. Faget skal gi elevene erfaring med sammenhenger mellom klingende musikk og musikalske praksiser, og å reflektere over egne musikkopplevelser. Faget skal også gi elevene mulighet til å utvikle gehør, evne til å notere musikk og orientere seg i ulike former for musikalsk notasjon. Gehøraktiviteter i faget gir verktøy for å oppfatte og forstå musikalske fenomener i lytteprosesser, og bidrar til innsikt i hvordan musikk kan skape gjenkjennelse av vår felles menneskelighet på tvers av kulturer. Videre skal faget bidra til forståelse av hvordan mangfold og identitet kommer til uttrykk i musikk, og ruste elevene til aktiv deltakelse i kultur, samfunn og arbeidsliv.

## Om faget - fra læreplan

Musikk i perspektiv handler om å forstå musikk i ulike sosiale, historiske og kulturelle kontekster. Faget skal gi elevene erfaring med sammenhenger mellom klingende musikk og musikalske praksiser, og å reflektere over egne musikkopplevelser. Faget skal også gi elevene mulighet til å utvikle gehør, evne til å notere musikk og orientere seg i ulike former for musikalsk notasjon. Gehøraktiviteter i faget gir verktøy for å oppfatte og forstå musikalske fenomener i lytteprosesser, og bidrar til innsikt i hvordan musikk kan skape gjenkjennelse av vår felles menneskelighet på tvers av kulturer. Videre skal faget bidra til forståelse av hvordan mangfold og identitet kommer til uttrykk i musikk, og ruste elevene til aktiv deltakelse i kultur, samfunn og arbeidsliv.

## Kompetansemål

- gjenkjenne, analysere og reflektere over kjennetegn og særtrekk ved lokale, nasjonale og globale musikktradisjoner og -praksiser, inkludert norsk og samisk folkemusikk
- reflektere over musikkens utviklingstrekk og funksjoner for individet og samfunnet, i ulike historiske kontekster, ved å bruke kunnskap om musikalske virkemidler
- utforske og reflektere over hvordan likestilling, menneskeverd og politiske meninger kommer til uttrykk i ulike musikkformer
- drøfte musikkens rolle og betydning for menneskers følelsesliv, sosiale relasjoner og identitet til ulike tider
- utforske og drøfte hvordan natur, menneske, ressursbruk og samfunn kommer til uttrykk i ulike musikkformer
- analysere musikkens elementer med utgangspunkt i noterte og klingende musikkeksempler ved å bruke musikkteoretisk kunnskap og fagbegreper
- memorere, utføre og utforske elementer og virkemidler i musikk fra ulike sjangre ved å bruke gehør
- lese notert musikk og notere musikalske forløp fra ulike sjangre ved å bruke gehør
- planlegge og gjennomføre et musikkfaglig fordypningsarbeid og presentere arbeidet i et passende medium


## Kjerneelementer

### Musikalske praksiser

Kjerneelementet musikalske praksiser handler om musikk som estetisk uttrykk og om musikkens funksjon og form i ulike kulturer og gjennom historien. Musikalske praksiser handler også om hvordan musikalske praksiser er forankret i lokale, nasjonale og globale musikktradisjoner og praksiser. Videre omfatter kjerneelementet sammenhenger mellom musikkhistorie og kulturforståelse, og mellom musikalsk identitet, menneskeverd og toleranse. Musikalske praksiser innebærer også refleksjon rundt tradisjon, fornyelse og det å utfordre det etablerte.

### Musikkanalyse

Kjerneelementet musikkanalyse handler om å undersøke, tolke og forstå musikk som kunstnerisk uttrykksform. Musikkanalyse handler også om analyse og drøfting av lydlige fenomener og virkemidler i ulike musikalske sammenhenger. Videre omfatter kjerneelementet å bruke analytiske verktøy til å beskrive utøvende prosesser og gir grunnlag for å forstå og fortolke musikk.

### Gehør i kontekst

Kjerneelementet gehør i kontekst handler om å utvikle en allsidig auditiv tilnærming til musikk. Gehør i kontekst handler om «å gjøre» musikk som forutsetning for «å høre» musikk, og om å utforske musikalske fenomener praktisk og kroppslig for å styrke indre forestillinger av musikk. Videre omfatter kjerneelementet musikkteoretisk kunnskap, begrepsdanning og å kontekstualisere auditive erfaringer, som styrker evnen til å oppfatte, gjenkjenne og reflektere over musikalske fenomener i lytteprosesser.



## Ressurser

<!-- Legg til Vimeo-lenke her når den er klar -->

---
*Hentet fra UDIR Grep API*
*Fagkode: MUS2016*
*Generert: 2025-11-24 09:29:06*
