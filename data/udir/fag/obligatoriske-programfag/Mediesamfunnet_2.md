---
id: mediesamfunnet-2
title: Mediesamfunnet 2
fagkode: MOK2009
lareplan: MOK01-02
type: obligatorisk-programfag
program: medier-kommunikasjon
bilde: mediesamfunnet-2.jpg
vimeo: ""
generert: 2025-11-24
---

# Mediesamfunnet 2

**Læreplan:** Læreplan i mediesamfunnet

## Om faget

Faget mediesamfunnet handler om kommunikasjon, kritisk tenkning og innholdsproduksjon innenfor ulike mediesjangre. Faget skal gi elevene praktisk erfaring med hvordan mediebudskap produseres og brukes, og forståelse av hvordan mediene kan påvirke individ og samfunnsutvikling. Mediesamfunnet ruster elevene til å bli deltakere på sentrale arenaer for meningsutveksling og demokratiske ytringer. Faget forbereder elevene på et arbeidsliv der bred kompetanse innenfor skriftlig, muntlig, visuell og auditiv kommunikasjon har stor betydning.

## Om faget - fra læreplan

Faget mediesamfunnet handler om kommunikasjon, kritisk tenkning og innholdsproduksjon innenfor ulike mediesjangre. Faget skal gi elevene praktisk erfaring med hvordan mediebudskap produseres og brukes, og forståelse av hvordan mediene kan påvirke individ og samfunnsutvikling. Mediesamfunnet ruster elevene til å bli deltakere på sentrale arenaer for meningsutveksling og demokratiske ytringer. Faget forbereder elevene på et arbeidsliv der bred kompetanse innenfor skriftlig, muntlig, visuell og auditiv kommunikasjon har stor betydning.

## Kompetansemål

- produsere publiseringsklart innhold tilpasset ulike målgrupper, innenfor journalistikk, markedskommunikasjon, informasjon og underholdning
- diskutere ny medieteknologi og aktuelle publiseringskanaler og kommunikasjonsformer, og utvikle innhold for disse
- gjøre rede for grunnleggende teorier om markedskommunikasjon og segmentering, anvende disse ved egne produksjoner
- analyser og diskutere strategier i egne og andres medietekster, og gjennomføre egne argumenterende og informerende tekst- og medieproduksjoner
- diskutere etiske normer og gjeldende lover og regler og anvende dem i egne produksjoner
- dokumentere og diskutere kildebruk i egne og andres tekster og produksjoner
- gjøre rede for og vurdere hvordan mediene innhenter og presenterer kildemateriale og statistikk
- gjøre rede for teorier om mediebruk og mediepåvirkning, og drøfte hvordan medier påvirker individ og samfunn
- gjøre rede for hovedtrekkene i nasjonal mediepolitikk
- drøfte betydningen av ytrings- og pressefrihet for et demokratisk samfunn
- diskutere hvordan energi, miljø og bærekraft er knyttet til utvikling, produksjon og bruk av medieteknologi


## Kjerneelementer

### Mediedeltakelse og medborgerskap

Kjerneelementet mediedeltakelse og medborgerskap handler om å forstå rollen som aktiv og kritisk deltaker i mediene og å kunne diskutere muligheter og det etiske ansvaret rollen medfører. Gjennom å analysere og produsere medietekster skal elevene få kunnskap om demokrati, ytringsfrihet og hvordan identitet skapes og formes.

### Mediebevissthet

Kjerneelementet mediebevissthet handler om å ha kunnskap om medienes rolle i offentligheten. Det innebærer å kunne reflektere over medienes makt og hvordan mediepolitikk, eierskap, mediehistoriske hendelser og medieutvikling påvirker og påvirkes av samfunn og kultur.

### Argumentasjon

Kjerneelementet argumentasjon handler om å reflektere over og bruke retoriske strategier, både muntlig og skriftlig, og om å produsere argumenterende medietekster innenfor ulike sjangre. Det handler også om å drøfte sentrale samiske, norske og internasjonale mediefaglige problemstillinger.

### Tekst- og kildeferdighet

Kjerneelementet tekst- og kildeferdighet handler om å kunne gjenkjenne avsendere av ulike mediebudskap og kritisk vurdere hva som er kommunikasjonens hensikt. Videre handler det om strategier for kildesøk og om ferdigheter i kildekritikk knyttet til egne og andres tekster. Tekst- og kildeferdighet handler også om å forstå og bruke virkemidler i muntlige, skriftlige, visuelle og auditive medieuttrykk og sjangre.

### Innholdsproduksjon

Kjerneelementet innholdsproduksjon handler om å utvikle, produsere og publisere innhold tilpasset ulike målgrupper og kanaler, innenfor markedskommunikasjon, informasjonsarbeid, journalistikk og underholdning. Det handler også om bevisst bruk av virkemidler, etiske normer og regelverk i produksjoner.



## Ressurser

<!-- Legg til Vimeo-lenke her når den er klar -->

---
*Hentet fra UDIR Grep API*
*Fagkode: MOK2009*
*Generert: 2025-11-24 09:29:15*
