---
id: instrument-kor-samspill-2
title: Instrument, kor, samspill 2
fagkode: MUS2013
lareplan: MUS05-02
type: obligatorisk-programfag
program: musikk-dans-drama
vimeo: ""
generert: 2025-11-24
---

# Instrument, kor, samspill 2

**Læreplan:** Læreplan i instrument, kor, samspill

## Om faget

Instrument, kor, samspill handler om utøvende dimensjoner ved musikk, musikalsk formidling og opplevelse av musikk. Faget gir elevene mulighet til å utøve musikk alene og sammen med andre, og til å utvikle identitet og personlig uttrykk gjennom musikk. Gjennom gjentatte mestringserfaringer med å utøve og formidle musikk legger faget til rette for at elevene i framtiden kan bidra kulturelt i samfunnet. Fagets vektlegging av øving for å nå langsiktige mål kan bidra til å styrke elevenes kompetanse og mulighet for videre studier og aktiv deltagelse i arbeidslivet.

## Om faget - fra læreplan

Instrument, kor, samspill handler om utøvende dimensjoner ved musikk, musikalsk formidling og opplevelse av musikk. Faget gir elevene mulighet til å utøve musikk alene og sammen med andre, og til å utvikle identitet og personlig uttrykk gjennom musikk. Gjennom gjentatte mestringserfaringer med å utøve og formidle musikk legger faget til rette for at elevene i framtiden kan bidra kulturelt i samfunnet. Fagets vektlegging av øving for å nå langsiktige mål kan bidra til å styrke elevenes kompetanse og mulighet for videre studier og aktiv deltagelse i arbeidslivet.

## Kompetansemål

- innstudere et variert repertoar på fordypningsinstrument, ved bruk av metoder tilpasset repertoaret
- bruke musikkteoretisk kunnskap i innstudering, interpretasjon og improvisasjon, og reflektere over sammenheng mellom musikkteori og praktisk musisering
- videreutvikle egnet instrumentalteknikk på fordypningsinstrumentet, og forebygge belastningsskader
- dokumentere øving individuelt og i samspill og bruke dokumentasjonen til å planlegge og forbedre videre øvingsprosesser
- utforske og eksperimentere med et bredt utvalg av musikalske virkemidler i utforming av egne uttrykk
- improvisere med og uten utgangspunkt i forelagt materiale, alene og sammen med andre
- ta initiativ, lytte til andre og innta ulike musikalske roller i kor- og ensemblearbeid
- planlegge og gjennomføre konserter med lys, lyd og hensiktsmessig bruk av sceneområdet
- reflektere over hvordan situasjon, målgruppe og interaksjon med publikum kan påvirke musikalsk formidling og bruke dette i forberedelse til framføring av musikalsk materiale
- utforske og bruke ulike digitale ressurser til å framføre musikk og dokumentere framføringene
- utforske historiske, sosiale og kulturelle kontekster for instrument- og samspillsrepertoar, og bruke dette til å utvikle personlige musikalske uttrykk
- reflektere over hvordan det å utøve, formidle og skape musikk kan bidra til å opprettholde og videreutvikle kulturarven og utfordre det bestående


## Kjerneelementer

### Instrumentutøving

Kjerneelementet instrumentutøving handler om å utvikle og kombinere håndverksmessige, uttrykksmessige og kreative ferdigheter i utøving av musikk på et eller flere fordypningsinstrumenter, etter gehør og ulike former for notasjon. Instrumentutøving handler om å utforske musikalske virkemidler for å skape og fortolke mening i et variert repertoar, og om improvisasjon med utgangspunkt i et variert musikalsk materiale. Videre handler instrumentutøving om å arbeide med bruksinstrumenter, som tangentinstrumenter og ulike bandinstrumenter, som støtte og verktøy i ulike musikkaktiviteter.

### Kor og ensemble

Kjerneelementet kor og ensemble handler om å skape felles musikalske uttrykk i samspill og samsang. Det innebærer møter med ulike sjangre, relevant repertoar og improvisasjon i arbeid med kor og ulike typer instrumental- og sangensembler. Videre handler kor og ensemble om felles øvingsprosesser, deltakelse på konserter og andre utøvende sammenhenger. Det handler også om forståelse av, kunnskap om og ferdigheter i musikalsk samhandling, arbeidsetikk og egen rolle i musikalsk formidling og opplevelse.

### Øving

Kjerneelementet øving handler om å utvikle innsikt og selvstendighet til å kunne ta ansvar for langsiktige musikalske læringsprosesser, individuelt og i samspill. Videre handler det om å sette seg hensiktsmessige mål, planlegge, gjennomføre, evaluere øvingsprosesser og å velge relevante øvingsstrategier. Kjerneelementet øving handler også om mentale prestasjonsforberedelser og å bruke kunnskap om arbeidsfysiologi for å unngå belastningsskader.

### Musikkformidling

Kjerneelementet musikkformidling handler om å forberede musikalsk repertoar, sette sammen konsertprogram og delta i musikalske framføringer, individuelt og i ulike ensembler. Videre handler kjerneelementet om å utforske musikkens muligheter som uttrykksform og om hvordan interaksjon mellom publikum og utøver påvirker framføringen. Musikkformidling handler også om bevissthet om sceneopptreden og ulike visuelle aspekter ved denne og om å ta kunstneriske valg.



## Ressurser

<!-- Legg til Vimeo-lenke her når den er klar -->

---
*Hentet fra UDIR Grep API*
*Fagkode: MUS2013*
*Generert: 2025-11-24 09:29:04*
