---
id: lytting
title: Lytting
fagkode: MDD3007
lareplan: MDD03-02
type: obligatorisk-programfag
program: musikk-dans-drama
vimeo: ""
generert: 2025-11-24
---

# Lytting

**Læreplan:** Læreplan i lytting

## Om faget

Lytting handler om å utvikle forståelse av musikkens oppbygning, funksjon og betydning i ulike samfunn og kulturer. Faget skal gi elevene mulighet til å utvikle gehør, kunnskap i musikkteori og musikklitterasitet gjennom aktiv lytting i møte med klingende musikk. Faget legger vekt på musikkforståelse og auditiv analyse, og på at musikkteoretiske elementer skal høres og oppleves. Faget lytting ruster elevene til å delta i et mangfoldig musikkliv og i et samfunns- og arbeidsliv som stiller krav om gode kommunikasjonsevner og gode evner i å oppfatte og fortolke informasjon.

## Om faget - fra læreplan

Lytting handler om å utvikle forståelse av musikkens oppbygning, funksjon og betydning i ulike samfunn og kulturer. Faget skal gi elevene mulighet til å utvikle gehør, kunnskap i musikkteori og musikklitterasitet gjennom aktiv lytting i møte med klingende musikk. Faget legger vekt på musikkforståelse og auditiv analyse, og på at musikkteoretiske elementer skal høres og oppleves. Faget lytting ruster elevene til å delta i et mangfoldig musikkliv og i et samfunns- og arbeidsliv som stiller krav om gode kommunikasjonsevner og gode evner i å oppfatte og fortolke informasjon.

## Kompetansemål

- bruke fagbegreper og vise grunnleggende musikkteoretisk forståelse i beskrivelse av klingende musikk
- gjenkjenne, utføre og utforske grunnleggende rytmiske, melodiske og harmoniske elementer i klingende musikk
- lese og notere musikk ved bruk av grunnleggende lese- og notasjonsteknikker og ved bruk av digitale verktøy
- bruke ulike lyttestrategier i møte med klingende musikk
- beskrive og reflektere over kjennetegn ved musikk fra ulike sjangre
- gjøre rede for og drøfte estetiske virkemidler og musikkopplevelser i møte med klingende musikk, og reflektere over musikkens betydning for opplevelse av identitet i ulike kulturelle kontekster


## Kjerneelementer

### Gehørtrening

Kjerneelementet gehørtrening handler om å utføre, identifisere, memorere og utforske rytmiske, melodiske og harmoniske elementer i musikalske sammenhenger. Dette innebærer å arbeide med lyttestrategier, imitasjon og improvisasjon, å utføre grunnleggende transkripsjon og å lese notert musikk. Gehørtrening handler også om å integrere gehørerfaringer med musikkteori og et musikkfaglig begrepsapparat.

### Musikkforståelse

Kjerneelementet musikkforståelse handler om å arbeide med kjennetegn ved musikk i ulike sjangre. Kunnskap om grunnleggende musikkteori er sentralt i faget og gir elevene mulighet til å forstå og beskrive musikk. Utvikling av et musikkteoretisk fagspråk styrker evnen til å reflektere over sammenhenger mellom organisering av musikalske elementer, musikkopplevelse og musikkens funksjon og betydning.



## Ressurser

<!-- Legg til Vimeo-lenke her når den er klar -->

---
*Hentet fra UDIR Grep API*
*Fagkode: MDD3007*
*Generert: 2025-11-24 09:28:57*
