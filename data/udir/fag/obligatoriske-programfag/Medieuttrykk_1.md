---
id: medieuttrykk-1
title: Medieuttrykk 1
fagkode: MOK2012
lareplan: MOK02-02
type: obligatorisk-programfag
program: medier-kommunikasjon
bilde: medieuttrykk-1.jpg
vimeo: ""
generert: 2025-11-24
---

# Medieuttrykk 1

**Læreplan:** Læreplan i medieuttrykk

## Om faget

Medieuttrykk handler om medieproduksjon, kreativitet, samarbeid, kritisk tenkning og digital dømmekraft. Faget gir elevene mulighet til å kunne forstå medienes mangfoldige uttrykksformer og til å kunne produsere medieuttrykk til ulike formål med profesjonelt utstyr og profesjonell programvare. Gjennom arbeid med kreative prosesser, produksjon og analyse forbereder medieuttrykk elevene på et arbeidsliv med stadige endringer og rask teknologisk utvikling.

## Kompetansemål

- produsere medieuttrykk i ulike sjangre og formater
- planlegge en prosess for produksjon av et medieuttrykk
- bruke grunnleggende teknikker for idéutvikling
- bruke og vedlikeholde profesjonelt produksjonsutstyr og profesjonell programvare
- utforske ulike tidligere og moderne stilarter og uttrykksformer, og reflektere over hvordan de preger medieuttrykk i dag
- bruke komposisjonsprinsipper i produksjon av medieuttrykk og reflektere over hvordan de ulike delene påvirker hverandre
- utforske og bruke ulike kommunikasjonsmodeller i produksjon av medieuttrykk
- reflektere over opphavsrett, etikk og regler i arbeid med medieproduksjoner
- utøve kildekritikk i egne medieuttrykk


## Kjerneelementer

### Kommunikasjon, virkemidler og uttrykksanalyse

Kjerneelementet kommunikasjon, virkemidler og uttrykksanalyse handler om medienes stil- og uttrykkshistorie, hvordan medieuttrykk og deres virkemidler brukes til ulike kommunikasjonsformål, og hva som er effektiv kommunikasjon. Videre handler det om å forstå og bruke forskjellige stiler, komposisjonsprinsipper, virkemidler, fortellerteknikker og dramaturgi i egne medieuttrykk og om å tilpasse dette til hensikt, budskap, målgruppe, situasjon og medieplattform.

### Etikk, opphavsrett og vurdering

Kjerneelementet etikk, opphavsrett og vurdering handler om å forstå og forholde seg til gjeldende regler knyttet til arbeid med å forme medieuttrykk og arbeid med ulike medieproduksjoner. Videre handler det om å utvikle evne til kritisk tenkning og refleksjon gjennom å analysere og vurdere egne, medelevers og profesjonelle medieuttrykk.

### Kreativitet, produksjon og prosess

Kjerneelementet kreativitet, produksjon og prosess handler om å lage selvstendige medieuttrykk og om å løse oppdrag både individuelt og i samhandling med andre. Det handler også om å utvikle ideer og konsepter og om å bruke egnede medieplattformer og profesjonelt produksjonsverktøy. Videre handler det om å forstå kreative og produktive arbeids- og designprosesser.



## Ressurser

<!-- Legg til Vimeo-lenke her når den er klar -->

---
*Hentet fra UDIR Grep API*
*Fagkode: MOK2012*
*Generert: 2025-11-24 09:29:13*
