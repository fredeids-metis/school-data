---
id: musikk
title: Musikk
fagkode: MDD3009
lareplan: MDD05-02
type: obligatorisk-programfag
program: musikk-dans-drama
vimeo: ""
generert: 2025-11-24
---

# Musikk

**Læreplan:** Læreplan i musikk

## Om faget

Faget musikk handler om å utvikle utøvende og skapende ferdigheter innenfor spill på instrumenter og sang. Faget skal bidra til at elevene får erfaring med å forme og forstå et mangfold av musikalske uttrykk og uttrykksformer. Ved å gi elevene kreativ, kulturell og estetisk kompetanse ruster faget elevene til å delta aktivt i ulike sosiale fellesskap. Faget forbereder elevene til utøvende og skapende virksomhet innenfor kunst-, kultur- og musikklivet.

## Om faget - fra læreplan

Faget musikk handler om å utvikle utøvende og skapende ferdigheter innenfor spill på instrumenter og sang. Faget skal bidra til at elevene får erfaring med å forme og forstå et mangfold av musikalske uttrykk og uttrykksformer. Ved å gi elevene kreativ, kulturell og estetisk kompetanse ruster faget elevene til å delta aktivt i ulike sosiale fellesskap. Faget forbereder elevene til utøvende og skapende virksomhet innenfor kunst-, kultur- og musikklivet.

## Kompetansemål

- øve inn, framføre og formidle musikk etter gehør og notasjon
- vise instrumentaltekniske ferdigheter i utøving på fordypnings- og bruksinstrument
- utvikle øvingsplaner og reflektere over sammenhengen mellom øving og utøvende utvikling
- bruke relevante arbeidsfysiologiske prinsipper og mentale strategier i øving, framføring og formidling
- utforske musikalske uttrykk og virkemidler i interpretasjon og improvisasjon, og reflektere over egne musikalske valg i utøvende og skapende prosesser
- samarbeide og ta aktivt ansvar i ensembler ved å gi og ta imot innspill og ved å forme felles uttrykk i utøvende og skapende prosesser
- framføre innøvd repertoar og improvisert materiale på konserter, individuelt og i ensembler
- bruke musikkteoretisk forståelse i innstudering, interpretasjon og improvisasjon på fordypningsinstrument og bruksinstrument
- bruke relevant programvare og andre digitale ressurser i arbeid med innstudering, øving og formidling


## Kjerneelementer

### Instrumentutøving

Kjerneelementet instrumentutøving handler om å utvikle og kombinere håndverksmessige, uttrykksmessige og kreative ferdigheter i framføring og formidling av musikk. Instrumentutøving innebærer sang eller spill på et valgt fordypningsinstrument og mulighet til å velge sjangerfordypning. Instrumentutøving handler om å utforske, improvisere og innstudere repertoar ved hjelp av gehør og notasjon. Kjerneelementet omfatter også å arbeide med bruksinstrumenter. Bruksinstrumenter er i denne sammenhengen sang og tangentinstrument, men andre instrumenter for elever som har sang eller tangentinstrument som fordypningsinstrument. Tangentinstrumentet er et viktig verktøy i arbeid med musikkteori, og sang er et verktøy for å utvikle trygghet på egen stemme, gehør og kroppsliggjøring av musikk.

### Øving

Kjerneelementet øving handler om å kunne arbeide selvstendig og langsiktig med musikalske læringsprosesser. Det betyr å utvikle bevissthet om det å sette seg hensiktsmessige mål, å planlegge, strukturere og gjennomføre øvingsøkter, og å ta i bruk og vurdere øvingsstrategier. Gjennom arbeid med øving får elevene et grunnlag for å oppleve motivasjon og føle eierskap til egne utviklingsprosesser.

### Samspill

Kjerneelementet samspill handler om at elevene skal delta i instrumental- og vokalensembler med vekt på fordypningsinstrument. Det omfatter felles øvingsprosesser og deltakelse i konserter og andre utøvende sammenhenger. Framføring og formidling er derfor viktige aspekter ved kjerneelementet. Ferdigheter i samspill er en kilde til felles opplevelser og erfaringer, og er viktige for opplevelse av personlig mestring. Aktiv lytting og musikalsk interaksjon i arbeid med relevant repertoar og improvisasjon danner grunnlag for å ta musikalske valg og koordinere seg i et felles lydbilde.



## Ressurser

<!-- Legg til Vimeo-lenke her når den er klar -->

---
*Hentet fra UDIR Grep API*
*Fagkode: MDD3009*
*Generert: 2025-11-24 09:29:08*
