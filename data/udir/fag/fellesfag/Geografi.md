---
id: geografi
title: Geografi
fagkode: GEO1003
lareplan: GEO01-02;MUSIKK-DANS-DRAMA,MEDIER-KOMMUNIKASJON
type: fellesfag
vimeo: ""
generert: 2025-11-24
---

# Geografi

**Læreplan:** Læreplan i geografi fellesfag

## Om faget

Geografi er et sentralt fag for å forstå samspillet mellom natur og mennesker. Faget skal bidra til at elevene ser sammenhenger mellom ressursbruk, natur, miljø og samfunn, og hvilke konsekvenser naturskapte endringer har for menneskene. I geografi skal elevene utforske og observere geografiske forhold og lære faget ved å reflektere over lokale og globale problemstillinger. Faget skal bidra til at elevene utvikler miljøbevissthet og tar ansvarlige valg nå og i framtiden.

## Om faget - fra læreplan

Geografi er et sentralt fag for å forstå samspillet mellom natur og mennesker. Faget skal bidra til at elevene ser sammenhenger mellom ressursbruk, natur, miljø og samfunn, og hvilke konsekvenser naturskapte endringer har for menneskene. I geografi skal elevene utforske og observere geografiske forhold og lære faget ved å reflektere over lokale og globale problemstillinger. Faget skal bidra til at elevene utvikler miljøbevissthet og tar ansvarlige valg nå og i framtiden.

## Kompetansemål

- utforske og presentere geografiske forhold og prosesser ved å bruke ulike kilder, inkludert kart
- gjøre rede for hvordan indre og ytre krefter har dannet ulike landskap, og utforske og gi eksempler på hvordan menneskene som bor der, kan utnytte ressursene
- drøfte ulike interesser knyttet til ressurs- og arealbruk i Norge, Sápmi/Sábme/Sáepmie og nordområdene
- reflektere over sin egen ressursbruk og ressursbruken i Norge i et globalt og bærekraftig perspektiv
- utforske hva endringer i klimaet betyr for natur og samfunn lokalt, regionalt eller globalt
- utforske og gjøre rede for årsakene til en aktuell natur- eller miljøkatastrofe og konsekvenser for mennesker, samfunn og natur
- gjøre rede for årsaker til demografiske endringer og drøfte ulike levekår i forskjellige deler av verden
- gjennomføre et feltarbeid for å undersøke og presentere geografiske forhold


## Kjerneelementer

### Utforsking og geografiske metoder

Elevene skal kunne utforske, gjennomføre undersøkelser og være aktivt skapende, med utgangspunkt i nærmiljøet sitt, for å utvikle geografisk forståelse. De skal også kunne bruke informasjon fra ulike typer kilder og kritisk vurdere hvor pålitelige og relevante disse kildene er.

### Naturgitt og menneskeskapt rom

Elevene skal kunne forstå sammenhenger mellom natur og samfunn som rammer for livsgrunnlag og levekår. Med utgangspunkt i sin egen livsverden skal elevene utvikle forståelse av geografisk mangfold og variasjon og identifisere likheter og forskjeller mellom ulike geografiske nivåer.

### Bærekraftig utvikling og globalisering

Elevene skal kunne vurdere bakgrunn for, konsekvenser av og handlingsalternativ for bærekraftig utvikling. De skal også kunne drøfte spenningene mellom de sosiale, miljømessige og økonomiske aspektene ved bærekraftig utvikling og vurdere bærekraft på ulike geografiske nivåer.



## Ressurser

<!-- Legg til Vimeo-lenke her når den er klar -->

---
*Hentet fra UDIR Grep API*
*Fagkode: GEO1003*
*Generert: 2025-11-24 09:27:55*
