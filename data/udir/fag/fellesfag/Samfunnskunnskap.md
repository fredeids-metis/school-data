---
id: samfunnskunnskap
title: Samfunnskunnskap
fagkode: SAK1001
lareplan: SAK01-01;MUSIKK-DANS-DRAMA,MEDIER-KOMMUNIKASJON
type: fellesfag
vimeo: ""
generert: 2025-11-24
---

# Samfunnskunnskap

**Læreplan:** Læreplan i samfunnskunnskap fellesfag vg1/vg2

## Om faget

Samfunnskunnskap er et sentralt fag for at elevene skal utvikle seg som engasjerte og kritisk tenkende deltakere i samfunnet. I samfunnskunnskap skal elevene få drøfte og reflektere i fellesskap og vise respekt for meningsmangfold. Faget skal bidra til at elevene forstår hva som påvirker identitet og selvfølelse, og gi dem mulighet til å utforske lokalsamfunnet de lever i, og nasjonale og globale forhold og problemstillinger. Slik skal samfunnskunnskap bidra til å styrke elevenes forståelse av samfunnet de lever i, og hvordan samfunnet former dem som mennesker. Elevene skal forstå at de kan bidra til en bærekraftig samfunnsutvikling gjennom å være aktive medborgere og påvirke samfunn og arbeidsliv nå og i framtiden.

## Om faget - fra læreplan

Samfunnskunnskap er et sentralt fag for at elevene skal utvikle seg som engasjerte og kritisk tenkende deltakere i samfunnet. I samfunnskunnskap skal elevene få drøfte og reflektere i fellesskap og vise respekt for meningsmangfold. Faget skal bidra til at elevene forstår hva som påvirker identitet og selvfølelse, og gi dem mulighet til å utforske lokalsamfunnet de lever i, og nasjonale og globale forhold og problemstillinger. Slik skal samfunnskunnskap bidra til å styrke elevenes forståelse av samfunnet de lever i, og hvordan samfunnet former dem som mennesker. Elevene skal forstå at de kan bidra til en bærekraftig samfunnsutvikling gjennom å være aktive medborgere og påvirke samfunn og arbeidsliv nå og i framtiden.

## Kompetansemål

- utforske og presentere dagsaktuelle temaer eller debatter ved å bruke samfunnsfaglige metoder, kilder og digitale ressurser, og argumentere for egne og andres meninger og verdier
- utforske hvordan interesser og ideologisk ståsted påvirker våre argumenter og valg av kilder, og reflektere over hvordan det gir seg utslag i forskjellige meninger
- gjøre rede for sosialisering og drøfte hvordan identiteten og selvfølelsen til ungdom blir påvirket gjennom sosialisering
- drøfte hvordan personlig økonomi, kommersiell påvirkning og forbruk påvirker enkeltpersoner, grupper og samfunnet
- reflektere over utfordringer i sammenheng med grensesetting og drøfte ulike verdier, normer og lover som gjelder kjønn, seksualitet og kropp
- reflektere over egne digitale spor, utforske hvem som har tilgang til sporene, og drøfte hvordan data og personopplysninger kan brukes eller misbrukes
- innhente informasjon om forskjellige former for sosial ulikhet i Norge og drøfte sammenhengen mellom ulikhet og utenforskap
- reflektere over likheter og ulikheter i kulturuttrykk, identitet og levesett innenfor og mellom majoritet og minoritet i Norge og Sápmi/Sábme/Sáepmie
- utforske og beskrive hvordan organiseringen av samfunnet og arbeidslivet i Norge har endret seg, og drøfte hvordan den nordiske samfunnsmodellen møter utfordringer enkeltpersoner og samfunnet står overfor
- utforske og drøfte hvordan næringsgrunnlag, innovasjon og teknologi former og påvirker arbeidsliv og lokalsamfunn i Norge
- reflektere over hva det innebærer å være medborger, og sammenligne hvordan politiske systemer er organisert i forskjellige land og områder
- vurdere hvordan utøvelse av makt påvirker enkeltpersoner og samfunn
- gjøre rede for grunnlaget for menneskerettighetene og utforske og gi eksempler på brudd på menneskerettighetene nasjonalt eller globalt
- vurdere årsaker til og tiltak som kan forebygge rasisme, diskriminering og hatefulle ytringer, og drøfte grensene for ytringsfriheten
- utforske en utfordring eller en konflikt på lokalt, nasjonalt eller globalt nivå og drøfte hvordan utfordringen eller konflikten påvirker forskjellige grupper
- drøfte sammenhengen mellom økonomisk vekst, levestandard og livskvalitet i et globalt og bærekraftig perspektiv


## Kjerneelementer

### Undring og utforsking

Elevene skal kunne undre seg, reflektere over og vurdere hvordan kunnskap om samfunnet blir til. De skal få være nysgjerrige og aktivt kunnskapssøkende og -skapende sammen med andre. Elevene skal innhente og bruke informasjon fra flere og ulike typer kilder for å ta opp forhold i samfunnet og i egne liv. De skal kunne gjøre en kritisk vurdering av kildene med tanke på formål, tendens og hvor pålitelige og relevante de er.

### Perspektivmangfold og samfunnskritisk tenkning

Elevene skal kunne vurdere sammenhenger i samfunnet ut fra forskjellige perspektiver. De skal kunne stille spørsmål til hvordan makt er organisert, og hvordan makt virker. De skal også utvikle kulturforståelse og kunne forstå hvorfor mennesker tar andre valg enn de selv gjør.

### Medborgerskap og bærekraftig utvikling

Elevene skal kunne vurdere bakgrunnen for, konsekvensene av og handlingsalternativer for bærekraftig utvikling på individuelt, nasjonalt og globalt nivå. Medborgerskap og bærekraftig utvikling handler om demokratisk medborgerskap, samfunnsdimensjonen av bærekraftig utvikling og hvordan mennesker samarbeider, organiserer seg og tar beslutninger i samfunnet. Dette innebærer også at elevene skal få handlingskompetanse til å medvirke i demokratiske prosesser og samfunnsforming. Sentralt innhold skal ses i lys av det lokale til det globale, og urfolks og minoriteters perspektiv.

### Identitet og livsmestring

Elevene skal forstå hvordan mennesker utvikler identitet og samhandler med andre. Med utgangspunkt i egen livsverden skal elevene få en forståelse av hvem de er, og hvordan de kan mestre egne liv.



## Ressurser

<!-- Legg til Vimeo-lenke her når den er klar -->

---
*Hentet fra UDIR Grep API*
*Fagkode: SAK1001*
*Generert: 2025-11-24 09:28:08*
