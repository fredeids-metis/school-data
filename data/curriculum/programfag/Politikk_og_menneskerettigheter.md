---
id: politikk-og-menneskerettigheter
title: Politikk og menneskerettigheter
fagkode: SAM3055
lareplan: POS05-02
vimeo: ""
generert: 2025-11-14
---

# Politikk og menneskerettigheter

**Læreplan:** Læreplan i politikk og menneskerettigheter

## Om faget

Politikk og menneskerettigheter handler om hvordan vårt eget og andre samfunn blir styrt gjennom politiske beslutninger. Faget skal gi innsikt i menneskerettighetenes betydning individuelt, nasjonalt og internasjonalt. Faget skal også gi grunnlag for aktiv samfunnsdeltakelse og forståelse av og respekt for andre menneskers synspunkter, verdier og kulturuttrykk. Arbeid i faget skal bidra til å utvikle kompetanse som er nyttig for videre studier og arbeidsliv.

## Kompetansemål

- vurdere informasjon for å analysere faglige spørsmål og problemstillinger
- bruke statsvitenskapelige teorier og modeller i arbeid med faglige spørsmål, emner og problemstillinger
- reflektere over hva det innebærer å være medborger, sammenligne ulike staters styreform og analysere demokratiets utvikling og utfordringer
- utforske og analysere nasjonale og internasjonale saker eller konflikter i et statsvitenskapelig perspektiv
- gjøre rede for maktforhold, konfliktdimensjoner og kanaler for politisk innflytelse i det norske politiske systemet og drøfte hvordan dette kommer til uttrykk i praktisk politikk
- bruke samfunnsvitenskapelig metode for å analysere og drøfte velgeratferd og politisk deltakelse
- utforske, analysere og drøfte dagsaktuelle problemstillinger knyttet til bærekraft og fordeling
- drøfte rettighetene til urfolk og minoriteter nasjonalt og internasjonalt og problemstillinger knyttet til politisk innflytelse
- vurdere menneskerettighetenes betydning for demokratiet og velferdsstaten
- vurdere folkerettens rolle og betydning nasjonalt og internasjonalt
- utforske institusjoner og aktører som overvåker og håndhever menneskerettighetene, og drøfte forholdet mellom statlig, mellomstatlig og overstatlig myndighetsutøvelse
- gjøre rede for det norske politiske systemet lokalt og nasjonalt og drøfte hvilke utfordringer det norske demokratiet står overfor
- utforske og drøfte hvordan det internasjonale politiske systemet håndterer problemstillinger knyttet til krig og fred, sikkerhet, samarbeid og konfliktløsing


## Kjerneelementer

### Politisk teori og demokratiforståelse

Kjerneelementet politisk teori og demokratiforståelse handler om kunnskap om statsvitenskapelig forskning og om fagets teorier, modeller og begreper og å bruke disse for å analysere lokale, nasjonale og internasjonale politiske problemstillinger. Kjerneelementet handler også om kjennetegn, forutsetninger og utfordringer for demokratiet. Videre handler det om ulike staters styresett og sammenligning av disse.

### Makt, påvirkning og medborgerskap

Kjerneelementet makt, påvirkning og medborgerskap handler om hvordan aktører på ulike nivåer kan påvirke politiske beslutningsprosesser. Det handler også om å analysere aktørenes makt og maktbruk nasjonalt og internasjonalt, og om hvordan politikk er et resultat av samhandling og konflikthåndtering. Kjerneelementet omfatter også informasjonsinnhenting, kritisk tenkning og utøvelse av lokalt, nasjonalt og globalt medborgerskap.

### Menneskerettigheter og den internasjonale rettsorden

Kjerneelementet menneskerettigheter og den internasjonale rettsorden handler om menneskerettighetenes rolle og betydning. Det handler videre om internasjonal rett og om hvordan denne etableres, utvikles og påvirker ulike aktørers handlingsrom.

### Politiske institusjoner, aktører og prosesser

Kjerneelementet politiske institusjoner, aktører og prosesser handler om samfunnets politiske system på ulike nivåer. Det handler videre om hvordan ulike nasjonale og internasjonale aktører deltar i politiske beslutningsprosesser, og om de reglene og rammebetingelsene disse er underlagt. Kjerneelementet handler også om hvordan sivilsamfunnet, økonomiske aktører og internasjonal politikk setter grenser for den nasjonale politikkens handlingsrom.



## Ressurser

<!-- Legg til Vimeo-lenke her når den er klar -->

---
*Hentet fra UDIR Grep API*  
*Fagkode: SAM3055*  
*Generert: 2025-11-14 14:21:57*
