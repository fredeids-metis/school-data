---
id: mediesamfunnet-1
title: Mediesamfunnet 1
fagkode: MOK2008
lareplan: MOK01-02
type: obligatorisk-programfag
program: medier-kommunikasjon
bilde: mediesamfunnet-1.jpg
vimeo: ""
generert: 2025-11-24
---

# Mediesamfunnet 1

**Læreplan:** Læreplan i mediesamfunnet

## Om faget

Faget mediesamfunnet handler om kommunikasjon, kritisk tenkning og innholdsproduksjon innenfor ulike mediesjangre. Faget skal gi elevene praktisk erfaring med hvordan mediebudskap produseres og brukes, og forståelse av hvordan mediene kan påvirke individ og samfunnsutvikling. Mediesamfunnet ruster elevene til å bli deltakere på sentrale arenaer for meningsutveksling og demokratiske ytringer. Faget forbereder elevene på et arbeidsliv der bred kompetanse innenfor skriftlig, muntlig, visuell og auditiv kommunikasjon har stor betydning.

## Kompetansemål

- produsere innhold tilpasset ulike mottakere innenfor journalistikk, markedskommunikasjon, informasjon og underholdning
- utforske og vurdere ny medieteknologi og aktuelle publiseringskanaler og kommunikasjonsformer
- anvende grunnleggende modeller for kommunikasjon, tekstforståelse og mottakerforståelse i egne produksjoner
- beskrive og kommentere egne og andres medietekster ved hjelp av fagbegreper
- gjøre rede for grunnleggende retoriske strategier i medietekster, og produsere egne argumenterende og informerende tekster
- gjøre rede for etiske normer og gjeldende lover og regler og anvende disse i egne produksjoner
- bruke strategier for kildesøk og utøve kildekritikk i tilknytning til tekster og medieproduksjoner
- beskrive egen mediebruk og diskutere egen rolle som deltaker i mediene
- drøfte eksempler på hvordan medier framstiller og representerer ulike individer og grupper i samfunnet
- drøfte grunnleggende problemstillinger knyttet til demokrati og ytringsfrihet og representasjon i mediene
- presentere sentrale hendelser i mediehistorien


## Kjerneelementer

### Mediedeltakelse og medborgerskap

Kjerneelementet mediedeltakelse og medborgerskap handler om å forstå rollen som aktiv og kritisk deltaker i mediene og å kunne diskutere muligheter og det etiske ansvaret rollen medfører. Gjennom å analysere og produsere medietekster skal elevene få kunnskap om demokrati, ytringsfrihet og hvordan identitet skapes og formes.

### Mediebevissthet

Kjerneelementet mediebevissthet handler om å ha kunnskap om medienes rolle i offentligheten. Det innebærer å kunne reflektere over medienes makt og hvordan mediepolitikk, eierskap, mediehistoriske hendelser og medieutvikling påvirker og påvirkes av samfunn og kultur.

### Argumentasjon

Kjerneelementet argumentasjon handler om å reflektere over og bruke retoriske strategier, både muntlig og skriftlig, og om å produsere argumenterende medietekster innenfor ulike sjangre. Det handler også om å drøfte sentrale samiske, norske og internasjonale mediefaglige problemstillinger.

### Tekst- og kildeferdighet

Kjerneelementet tekst- og kildeferdighet handler om å kunne gjenkjenne avsendere av ulike mediebudskap og kritisk vurdere hva som er kommunikasjonens hensikt. Videre handler det om strategier for kildesøk og om ferdigheter i kildekritikk knyttet til egne og andres tekster. Tekst- og kildeferdighet handler også om å forstå og bruke virkemidler i muntlige, skriftlige, visuelle og auditive medieuttrykk og sjangre.

### Innholdsproduksjon

Kjerneelementet innholdsproduksjon handler om å utvikle, produsere og publisere innhold tilpasset ulike målgrupper og kanaler, innenfor markedskommunikasjon, informasjonsarbeid, journalistikk og underholdning. Det handler også om bevisst bruk av virkemidler, etiske normer og regelverk i produksjoner.



## Ressurser

<!-- Legg til Vimeo-lenke her når den er klar -->

---
*Hentet fra UDIR Grep API*
*Fagkode: MOK2008*
*Generert: 2025-11-24 09:29:10*
