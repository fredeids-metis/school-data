---
id: ergonomi-og-bevegelse-1
title: Ergonomi og bevegelse 1
fagkode: MUS2010
lareplan: MUS03-02
type: obligatorisk-programfag
program: musikk-dans-drama
vimeo: ""
generert: 2025-11-24
---

# Ergonomi og bevegelse 1

**Læreplan:** Læreplan i ergonomi og bevegelse

## Om faget

Ergonomi og bevegelse handler om å styrke elevenes fysiske og motoriske grunnlag for utøvelse og opplevelse av musikk. Faget skal bidra til en aktiv og helsefremmende livsstil gjennom at elevene deltar i allsidig fysisk aktivitet, utvikler bevegelsesglede og utvikler kunnskap om arbeidsfysiologi. Videre skal faget gi elevene mulighet til å utvikle fysiske ferdigheter i ulike bevegelsesaktiviteter og til å kroppsliggjøre opplevelsen av musikk. Ergonomi og bevegelse skal også gi elevene mulighet til å forstå den samfunnsmessige betydningen av god fysisk og mental helse. Faget skal motivere til å tøye egne grenser, og forberede elevene på et arbeidsliv med krav til fysisk og mental utholdenhet.

## Kompetansemål

- øve på og utføre varierte bevegelsesaktiviteter alene og sammen med andre
- gjennomføre og dokumentere egentrening som utvikler fleksibilitet, styrke og fysisk utholdenhet
- utforske og vise musikalsk form og uttrykk gjennom bevegelse og dans
- gjøre rede for grunnleggende arbeidsfysiologi for musikere
- bruke mentale teknikker knyttet til psykisk utholdenhet og prestasjonsforberedelse


## Kjerneelementer

### Kroppslig læring i musikk

Kjerneelementet kroppslig læring i musikk handler om å erfare musikkens formelementer og spenningsforløp gjennom praktisk og kroppslig arbeid, og på den måten legge til rette for bevegelsesglede i møte med sceniske kunstuttrykk og i eget skapende arbeid. Det handler videre om hvordan musikk kan bidra til å uttrykke bevegelse, og bevegelse kan bidra til å uttrykke musikk.

### Basistrening for musikere

Kjerneelementet basistrening for musikere handler om å utvikle styrke, fleksibilitet og utholdenhet gjennom fysisk aktivitet, og om å gi elevene verktøy som fremmer god arbeidsfysiologi som musikkutøvere. Det innebærer praktiske erfaringer med varierte bevegelsesaktiviteter innendørs og utendørs

### Kropp og helse

Kjerneelementet kropp og helse handler om å utvikle kunnskaper om kroppen som verktøy i egen musikkutøvelse og om forebygging av belastningsskader. Dette kjerneelementet omfatter innsikt i sammenhengen mellom helse, kosthold, trening og livsstil. Videre handler kjerneelementet om å erfare hvordan mental trening kan styrke identitet og selvfølelse, og mestringsfølelse i framføringssituasjoner.



## Ressurser

<!-- Legg til Vimeo-lenke her når den er klar -->

---
*Hentet fra UDIR Grep API*
*Fagkode: MUS2010*
*Generert: 2025-11-24 09:28:51*
