---
id: medieuttrykk-3
title: Medieuttrykk 3
fagkode: MOK2014
lareplan: MOK02-02
type: obligatorisk-programfag
program: medier-kommunikasjon
vimeo: ""
generert: 2025-11-20
---

# Medieuttrykk 3

**Læreplan:** Læreplan i medieuttrykk

## Om faget

Medieuttrykk handler om medieproduksjon, kreativitet, samarbeid, kritisk tenkning og digital dømmekraft. Faget gir elevene mulighet til å kunne forstå medienes mangfoldige uttrykksformer og til å kunne produsere medieuttrykk til ulike formål med profesjonelt utstyr og profesjonell programvare. Gjennom arbeid med kreative prosesser, produksjon og analyse forbereder medieuttrykk elevene på et arbeidsliv med stadige endringer og rask teknologisk utvikling.

## Kompetansemål

- produsere ulike målgrupperettede medieuttrykk individuelt og i samarbeid med andre
- dokumentere og kvalitetssikre produksjonsprosesser
- jobbe utforskende med idéutvikling gjennom systematisk kildearbeid
- planlegge, gjennomføre og vurdere en større selvvalgt og utforskende medieproduksjon tilpasset en tenkt eller reell oppdragsgiver
- vurdere egen bruk av profesjonelt produksjonsutstyr og profesjonell programvare tilpasset produkt og kvalitetskrav i mediebransjen
- analysere hvordan inspirasjon fra tidligere og moderne stilarter og uttrykk former nåtidens medieuttrykk
- utforske og bruke ulike virkemidler og fortellerteknikker i medieuttrykk
- utvikle budskap tilpasset målgruppe, formål, sjanger og plattformer
- vurdere opphavsrettslige og etiske utfordringer i medieproduksjon ut fra gjeldende lover og regelverk


## Kjerneelementer

### Kommunikasjon, virkemidler og uttrykksanalyse

Kjerneelementet kommunikasjon, virkemidler og uttrykksanalyse handler om medienes stil- og uttrykkshistorie, hvordan medieuttrykk og deres virkemidler brukes til ulike kommunikasjonsformål, og hva som er effektiv kommunikasjon. Videre handler det om å forstå og bruke forskjellige stiler, komposisjonsprinsipper, virkemidler, fortellerteknikker og dramaturgi i egne medieuttrykk og om å tilpasse dette til hensikt, budskap, målgruppe, situasjon og medieplattform.

### Etikk, opphavsrett og vurdering

Kjerneelementet etikk, opphavsrett og vurdering handler om å forstå og forholde seg til gjeldende regler knyttet til arbeid med å forme medieuttrykk og arbeid med ulike medieproduksjoner. Videre handler det om å utvikle evne til kritisk tenkning og refleksjon gjennom å analysere og vurdere egne, medelevers og profesjonelle medieuttrykk.

### Kreativitet, produksjon og prosess

Kjerneelementet kreativitet, produksjon og prosess handler om å lage selvstendige medieuttrykk og om å løse oppdrag både individuelt og i samhandling med andre. Det handler også om å utvikle ideer og konsepter og om å bruke egnede medieplattformer og profesjonelt produksjonsverktøy. Videre handler det om å forstå kreative og produktive arbeids- og designprosesser.



## Ressurser

<!-- Legg til Vimeo-lenke her når den er klar -->

---
*Hentet fra UDIR Grep API*
*Fagkode: MOK2014*
*Generert: 2025-11-20 14:30:15*
