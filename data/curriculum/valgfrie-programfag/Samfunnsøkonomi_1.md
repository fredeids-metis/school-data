---
id: samfunnsokonomi-1
title: Samfunnsøkonomi 1
fagkode: SAM3060
lareplan: SOK01‑03
vimeo: ""
generert: 2025-11-14
---

# Samfunnsøkonomi 1

**Læreplan:** Læreplan i samfunnsøkonomi

## Om faget

Samfunnsøkonomi handler om å forstå det økonomiske samspillet mellom ulike aktører i privat og offentlig sektor i Norge, og mellom Norge og andre land. Økonomisk teori og tenkemåte gir grunnlag for å forstå sammenhenger i økonomien og økonomisk politikk. Samfunnsøkonomi skal bidra til en forståelse av hvordan politiske beslutninger påvirker økonomi, miljø og velferd. Faget handler også om hvordan verdier blir skapt og fordelt i offentlig og privat sektor. Faget forbereder elevene til videre studier og gir et grunnlag for å delta i samfunnsdebatt og arbeidsliv.

## Kompetansemål

- velge og bruke kilder, økonomiske teorier og modeller i arbeid med faglige spørsmål, emner og problemstillinger
- gjøre rede for ulike markedsformer og bruke disse til å analysere ulike markeder
- bruke realligningen til å analysere sammenhengen mellom tilgang på og bruk av varer og tjenester i en økonomi
- beskrive hovedtrekkene i privat og offentlig sektor i Norge og drøfte muligheter og utfordringer for næringsliv og offentlig sektor i årene framover
- drøfte årsaker til økonomisk vekst og reflektere over bruttonasjonalproduktet som mål for verdiskaping
- reflektere over ulike sysselsettingstiltak og drøfte hvordan tiltakene kan påvirke ulike typer arbeidsledighet
- gjøre rede for hvordan prisstigning måles, og drøfte årsaker til og konsekvenser av prisstigning
- gjøre rede for formålet med pengepolitikk og finanspolitikk og hvordan politikken påvirker økonomien
- vurdere finansmarkedenes muligheter og utfordringer for utviklingen av samfunnsøkonomien
- utforske og reflektere over hva som påvirker lønnsforskjeller, inntektsfordeling og økonomisk ulikhet, og hvordan myndighetene kan påvirke dette
- reflektere over sammenhengen mellom økonomisk aktivitet og miljøutfordringer, og hva som skal til for å oppnå bærekraftig vekst og utvikling
- analysere hva som påvirker valutakursene, og drøfte konsekvenser av endringer i valutakursen
- gjøre rede for årsaker til internasjonal handel og drøfte muligheter og utfordringer knyttet til økonomisk globalisering


## Kjerneelementer

### Ressursbruk og fordeling

Kjerneelementet ressursbruk og fordeling handler om hvordan samfunn bruker arbeidskraft, realkapital og naturressurser til å produsere varer og tjenester, og hvordan verdiskapingen fordeles mellom de ulike aktørene. Det handler også om hvordan ulike markedsformer fungerer, hva det vil si at markeder er effektive, hva årsakene kan være hvis de ikke er det, og hvilke muligheter myndighetene har til å rette opp markedssvikt.

### Samfunnsøkonomisk metode og analyse

Kjerneelementet samfunnsøkonomisk metode og analyse handler om økonomiske årsakssammenhenger. Det innebærer å forklare og bruke teori og grafiske modeller, og knytte analysen til den økonomiske virkeligheten.

### Makroøkonomi og økonomisk politikk

Kjerneelementet makroøkonomi og økonomisk politikk handler om hvordan nasjonale og internasjonale forhold påvirker nasjonale økonomier, og hvordan myndighetene forsøker å styre den økonomiske utviklingen ved hjelp av ulike økonomiske virkemidler. Kjerneelementet handler også om global økonomi, finansmarkeder, konjunkturer, økonomisk utvikling og økonomisk politikk.



## Ressurser

<!-- Legg til Vimeo-lenke her når den er klar -->

---
*Hentet fra UDIR Grep API*  
*Fagkode: SAM3060*  
*Generert: 2025-11-14 14:22:01*
