---
id: okonomi-og-ledelse
title: Økonomi og ledelse
fagkode: SAM3070
lareplan: NOK02-03
vimeo: ""
generert: 2025-11-14
---

# Økonomi og ledelse

**Læreplan:** Læreplan i næringslivsøkonomi

## Om faget

Næringslivsøkonomi handler om økonomisk styring og ledelse av virksomheter. Faget skal bidra til forståelse av økonomiske, etiske og miljømessige sider ved næringsvirksomhet. Faget skal gi elevene innsikt i virksomheters rolle i samfunnet. Kompetanse i ledelse og organisering av virksomheter vil gi elevene innsikt i demokratiske prosesser i arbeidslivet og danne grunnlag for videre studier og arbeid.

## Kompetansemål

- velge og bruke økonomiske modeller til å bearbeide og beregne økonomiske størrelser
- utforske og presentere dagsaktuelle næringslivsøkonomiske temaer eller problemstillinger
- gjennomføre kostnads-, resultat- og volumanalyser og vurdere lønnsomhet og risiko
- vurdere konkurransesituasjonen ved ulike markedsformer og analysere valg av produksjonsnivå og prissetting ut fra et bedriftsøkonomisk og bærekraftig perspektiv
- vurdere ulike metoder for priskalkulasjon og fastsette pris på produkt
- budsjettere og vurdere kapitalbehov og finansiering av investeringsprosjekter
- gjennomføre investeringsanalyser og vurdere lønnsomhet og risiko ut fra et bedriftsøkonomisk og bærekraftig perspektiv
- vurdere ulike organisasjonsteorier og drøfte hvordan struktur og kultur kan påvirke virksomheters arbeidsmiljø og lønnsomhet
- utforske ledelsesteori og ledelse som funksjon, og vurdere hvordan ulike måter å utøve ledelse på kan påvirke arbeidsmiljø, bedriftskultur, effektivitet og bærekraft


## Kjerneelementer

### Økonomisk virksomhet

Kjerneelementet økonomisk virksomhet handler om forståelse av og innsikt i sentrale økonomiske begreper og sammenhenger knyttet til regnskap, kalkyler og budsjettarbeid. I tillegg handler det om prinsippene for hvordan konkurranseformene i markedene fungerer, og hvordan virksomheter oppnår økonomisk lønnsomhet gjennom sine valg.

### Økonomisk analyse

Kjerneelementet økonomisk analyse handler om hvordan virksomheter analyserer økonomiske data for å ta beslutninger. Det innebærer å utføre analyser av økonomiske forhold og utfordringer ved bruk av modeller. I tillegg handler økonomisk analyse om å vurdere sentrale forutsetninger innenfor det økonomiske fagområdet.

### Ledelse og bærekraftig verdiskaping

Kjerneelementet ledelse og bærekraftig verdiskaping handler om ledelse av virksomheter som vil kunne bidra til en god økonomisk, miljømessig og sosial utvikling innenfor etiske rammer. Videre handler det om virksomhetens evne til omstilling, og forståelse av hvordan og hvorfor virksomheter bør utvikle seg til å være bærekraftige nå og i framtiden.



## Ressurser

<!-- Legg til Vimeo-lenke her når den er klar -->

---
*Hentet fra UDIR Grep API*  
*Fagkode: SAM3070*  
*Generert: 2025-11-14 14:21:32*
