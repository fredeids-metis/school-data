---
id: entreprenorskap-og-bedriftsutvikling-1
title: Entreprenørskap og bedriftsutvikling 1
fagkode: SAM3063
lareplan: ENT01-04
vimeo: ""
generert: 2025-11-14
---

# Entreprenørskap og bedriftsutvikling 1

**Læreplan:** Læreplan i entreprenørskap og bedriftsutvikling

## Om faget

Entreprenørskap og bedriftsutvikling handler om innsikt i etablering og videreutvikling av virksomheter. Faget skal gi elevene en teoretisk og praktisk forståelse av hvordan mennesker og virksomheter kan påvirke utviklingen av næringsliv og samfunn. Faget handler videre om hvordan entreprenørskap kan skape nye og utvikle eksisterende arbeidsplasser og forberede elevene på videre studier og framtidig arbeidsliv.

## Kompetansemål

- bruke kilder, teorier og modeller i arbeid med faglige spørsmål, emner og problemstillinger
- utforske ulike kreativitetsprosesser og utvikle forretningsideer
- utforske og bruke ulike innovasjonsprosesser ved etablering av virksomheter
- utvikle forretningsmodeller og vurdere opp mot bærekraftig utvikling
- utforske og vurdere hvordan samhandling påvirker innovasjon og utvikling
- sammenligne og vurdere informasjon om markeder, kjøpsatferd og segmenter for å ta beslutninger
- gjennomføre situasjonsanalyse, vurdere utviklingsmuligheter og sette mål i en oppstartsfase
- utforske og bruke ulike konkurransemidler i en oppstartsfase
- vurdere og velge selskapsformer ut fra risiko og ansvar ved etablering
- reflektere over hva som kjennetegner en god leder i etableringsfasen, og hvordan leder og medarbeidere samhandler og setter sammen gode team
- beregne og vurdere pris og kapitalbehov, utarbeide budsjett og vurdere finansieringsmuligheter med tanke på risiko og ansvar for en ny virksomhet
- lese regnskap og nøkkeltall for å vurdere en virksomhets lønnsomhet
- reflektere over hva entreprenøriell kompetanse er, og vurdere hva det har å si for utvikling av virksomheter


## Kjerneelementer

### Innovasjon

Kjerneelementet innovasjon handler om å iverksette nye former for verdiskapende aktiviteter knyttet til produkt- og prosessinnovasjoner. Innovasjon handler om å utforske kreativitet gjennom iverksetting av ideer. Innovasjon handler også om å iverksette og gjennomføre innovative handlinger i oppstartfasen av virksomheter, og om å videreutvikle virksomheter i tråd med endringer i samfunn og næringsliv.

### Verdiskaping og bærekraft

Kjerneelementet verdiskaping og bærekraft handler om konsekvenser virksomheters handlinger har på verdiskaping, og hvilken betydning bærekraftig utvikling har i et samfunnsperspektiv. Det innebærer også å følge regler og normer og å være bevisst på etiske valg. Virksomhetenes valg av visjoner, verdier og bruk av teknologi, kommunikasjon og nettverk har betydning for verdiskaping. Bærekraft handler om det sosiale, økonomiske og miljømessige samfunnsansvaret virksomheter har for å ta valg som ivaretar både lokale og globale interesser.

### Strategi og virksomhetsutvikling

Kjerneelementet strategi og virksomhetsutvikling handler om hvordan virksomheter blir etablert, driftet og videreutviklet. Strategi handler om å analysere rammene, sette mål, legge planer og utvikle levedyktige virksomheter. Virksomhetsutvikling handler om å vurdere behov for innovasjon og videreutvikling, og å utvikle omstillingsevne for å håndtere endringer i marked og samfunn.



## Ressurser

<!-- Legg til Vimeo-lenke her når den er klar -->

---
*Hentet fra UDIR Grep API*  
*Fagkode: SAM3063*  
*Generert: 2025-11-14 14:21:35*
