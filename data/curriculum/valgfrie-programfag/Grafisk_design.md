---
id: grafisk-design
title: Grafisk design
fagkode: MOK3010
lareplan: MOK06-02
vimeo: ""
generert: 2025-11-14
---

# Grafisk design

**Læreplan:** Læreplan i grafisk design

## Om faget

Grafisk design handlar om kreativt arbeid og visuelle løysingar i ulike medium. Faget gir høve til å utvikle det visuelle språket og utforme sjølvstendige visuelle uttrykk. Grafisk design bidreg i samfunnet gjennom visualisering og tydeleggjering av bodskapar. Faget førebur elevane på vidare studium og eit arbeidsliv som stiller krav til kompetanse i visuell kommunikasjon og design.

## Kompetansemål

- identifisere behov og utforme og presentere grafiske designløysingar
- bruke og drøfte typografi, farge, komposisjon, symbol og forteljeteknikkar som verkemiddel
- utforme og vurdere illustrasjonar og designløysingar tilpassa ulike bodskapar
- utarbeide og vurdere kreative og sjølvstendige idear til grafiske designløysingar gjennom ein stegvis designprosess
- anvende materiale, format og filtypar til produksjon i samsvar med tekniske krav, miljøomsyn, etiske normer og regelverk
- utforske tidlegare og samtidige visuelle uttrykk og anvende desse i eigne grafiske medieprodukt
- vurdere og drøfte korleis grafiske designløysingar påverkar forbruksmønster og samfunnsutvikling og aukar samfunnsdeltakinga
- utvikle, utforme og vurdere grafisk design som tek omsyn til rettane og behova til ulike grupper i samfunnet
- utforske nye verktøy og moglegheiter for interaksjon og kommunikasjon ved bruk av ny teknologi
- utforske omgivnadsdesign som kommuniserer i ulike nærmiljø
- anvende relevant fagterminologi i grafisk design

## Kjerneelementer

### Visuell kommunikasjon

Kjerneelementet visuell kommunikasjon handlar om å bruke komposisjon, farge og typografi i faget. Sentralt i dette kjerneelementet er kunnskap om korleis visuelle verkemiddel og forteljeteknikkar kan brukast til å formidle ein bodskap. Vidare handlar visuell kommunikasjon om å organisere og leggje til rette bodskapar og om å ta omsyn til lesbarheit, symbolbruk og biletbruk.

### Designprosess

Kjerneelementet designprosess handlar om ein tenkje- og arbeidsmetode for å identifisere brukarbehov og utarbeide løysingar. Dette inneber utforsking og kreative prosessar for å skape brukaropplevingar som tek omsyn til kjenslemessige og praktiske behov. Kjerneelementet handlar òg om å anvende relevant programvare og utstyr. Vidare handlar det om å ta i bruk kritisk tenking i ulike designprosessar.

### Samfunn, kultur og teknologi

Kjerneelementet samfunn, kultur og teknologi handlar om utviklinga av det visuelle språket vårt og om korleis grafisk design kan bidra til å skape meining, knyte band og påverke samfunnsutviklinga. Dette inneber å forstå kva rolle grafisk design har, og korleis det kan brukast i samfunnet. Vidare handlar kjerneelementet samfunn, kultur og teknologi om bruk av verktøy og ny teknologi.

## Ressurser

<!-- Legg til Vimeo-lenke her når den er klar -->

---
*Hentet fra UDIR Grep API*  
*Fagkode: MOK3010*  
*Generert: 2025-11-14 16:04:12*
