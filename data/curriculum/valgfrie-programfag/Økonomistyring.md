---
id: okonomistyring
title: Økonomistyring
fagkode: SAM3068
lareplan: NOK02-03
vimeo: ""
generert: 2025-11-14
---

# Økonomistyring

**Læreplan:** Læreplan i næringslivsøkonomi

## Om faget

Næringslivsøkonomi handler om økonomisk styring og ledelse av virksomheter. Faget skal bidra til forståelse av økonomiske, etiske og miljømessige sider ved næringsvirksomhet. Faget skal gi elevene innsikt i virksomheters rolle i samfunnet. Kompetanse i ledelse og organisering av virksomheter vil gi elevene innsikt i demokratiske prosesser i arbeidslivet og danne grunnlag for videre studier og arbeid.

## Kompetansemål

- velge og bruke økonomiske modeller til å bearbeide og beregne økonomiske størrelser
- utforske og presentere dagsaktuelle næringslivsøkonomiske temaer eller problemstillinger
- vurdere og velge selskapsform ut fra ansvar og risiko
- gjøre rede for regnskapsførerens autorisasjonsplikt, krav til revisor og revisors rolle
- føre sentrale bilag, foreta og registrere årsoppgjørsdisposisjoner, avslutte regnskapet for et enkeltpersonforetak og presentere regnskapet i samsvar med gjeldende regelverk
- vurdere hvordan endringer i regnskapsposter påvirker resultat og balanse
- gjennomføre regnskapsanalyse og vurdere og sammenligne lønnsomhet, likviditet og finansiering med tidligere år og med virksomheter i samme bransje
- vurdere ulike metoder for priskalkulasjon i handelsbedrifter og fastsette pris på produkt
- gjøre rede for formålet med budsjettering og utarbeide og vurdere resultatbudsjett og enkelt likviditetsbudsjett
- gjennomføre budsjettkontroll og analysere avvik med betydning for virksomheten
- utforske og reflektere over hvordan ny teknologi og automatisering kan bidra til innovasjon og nye forretningsmodeller som er bærekraftige
- gjøre rede for virksomheters interessegrupper og samfunnsansvar og reflektere over virksomheters rolle i samfunnet lokalt og globalt


## Kjerneelementer

### Økonomisk virksomhet

Kjerneelementet økonomisk virksomhet handler om forståelse av og innsikt i sentrale økonomiske begreper og sammenhenger knyttet til regnskap, kalkyler og budsjettarbeid. I tillegg handler det om prinsippene for hvordan konkurranseformene i markedene fungerer, og hvordan virksomheter oppnår økonomisk lønnsomhet gjennom sine valg.

### Økonomisk analyse

Kjerneelementet økonomisk analyse handler om hvordan virksomheter analyserer økonomiske data for å ta beslutninger. Det innebærer å utføre analyser av økonomiske forhold og utfordringer ved bruk av modeller. I tillegg handler økonomisk analyse om å vurdere sentrale forutsetninger innenfor det økonomiske fagområdet.

### Ledelse og bærekraftig verdiskaping

Kjerneelementet ledelse og bærekraftig verdiskaping handler om ledelse av virksomheter som vil kunne bidra til en god økonomisk, miljømessig og sosial utvikling innenfor etiske rammer. Videre handler det om virksomhetens evne til omstilling, og forståelse av hvordan og hvorfor virksomheter bør utvikle seg til å være bærekraftige nå og i framtiden.



## Ressurser

<!-- Legg til Vimeo-lenke her når den er klar -->

---
*Hentet fra UDIR Grep API*  
*Fagkode: SAM3068*  
*Generert: 2025-11-14 14:21:30*
